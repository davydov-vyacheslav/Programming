# Циклічні конструкції

## Структура директорії для лабораторної роботи

```
.
└── lab05
    ├── Makefile
    ├── README.md
    ├── doc
    │   └── lab05.txt
    └── src
        └── main.c
```

## Індивідуальні завдання.
Реалізувати програму за допомогою трьох типів циклів: *for*, *while-do*, *do-while* (отримати три однакових результати).

**Зверніть увагу**. У системі контролю версіями (у репозиторію) рекомендується зберігати варіант реалізації тільки одного циклу (обґрунтовано), але викладач має можливість запитати у вас реалізацію завдання з використанням інших циклів.

Виконати одне завдання з пулу завдань на свій розсуд згідно її складності (що впливає на максимальну оцінку, що може бути отримана за лабораторну роботу). **Зверніть увагу**. Викладач має право надати вам додаткове завдання для виконання.

1.  Визначити значення $10n!$  (10 * факторіал числа *n*). 
2.  Визначити кількість щасливих квитків, номери яких складаються з 4 цифр.
3.  Визначити суму чисел, які кратні 3 та 5 одночасно, із заданого діапазону. Діапазон задається двома змінними (початок діапазону, кінець діапазону включно). 
4.  Для заданого числа *x* визначити суму ряду $s= \frac{1}{x} + \frac{2}{x^2} + \frac{3}{x^3} + ... + \frac{10}{x^{10}}$. 
5.  Підвести число *n* у ступінь *m*.
6.  Визначити кількість цифр у заданому цілому числі.
7.  У заданому діапазоні цілих чисел визначити останнє число, що ділиться на 7 без залишку.
8.  Визначити кількість парних чисел у заданому діапазоні.
9.  Знайти добуток усіх чисел із заданого діапазону, що є парними та діляться на 3 без залишку.
10. Визначити суму ряду $s= \frac{1}{x} + \frac{2}{x^2} + \frac{3}{x^3} ...$, де *x* – задане число, а останній елемент ряду не повинен бути менший за задане значення числа *epsilon*.
11.	Знайти значення *n*-го елементу геометричної прогресії, при заданих значеннях початкового значення та кроку прогресії.
12.	Визначити, скільки разів зустрічається задана цифра в заданому числі. Наприклад, в числі 1234231 цифра 3 зустрічається 2 рази, цифра 4 – 1 раз, цифра 5 – 0 разів. 
13. Знайти максимальне просте число, що належить діапазону $[a, b]$
13.	(`*`) В заданому цілому числі визначити кількість розрядів та суму його цифр. Наприклад, число *123456* має *6* розрядів, сума його цифр – *21*.
14.	(`*`) Визначити зворотне число для заданого цілого числа. Кількість розрядів від самого початку не 
визначено. Наприклад, зворотне число для *12334* є число *43321*.
15.	(`*`) Обчислити загальну суму вкладу через *N* років із заданою початковою сумою вкладу та заданою процентною ставкою. 
16.	(`*`) Знайти найближче просте число, що більше заданого.
17.	(`*`) Для заданого цілого числа визначити подвійний факторіал. Наприклад:
	- $6!! = 2 * 4* 6 = 48$,
	- $7!! = 1 * 3 * 5 * 7 = 105$.
18.	(`*`) Знайти найближче просте число, що менше за задане.
19.	(`*`) Знайти найбільше 4-значне число, сума цифр якого дорівнює заданому числу. 
20.	(`*`) Якою мінімальною кількістю купюр можна набрати потрібну суму *S* за умови, що в наявності є купюри номіналом 1, 2, 5 та 10 грн.?
21.  (`**`) Визначити найбільший спільний дільник для двох заданих чисел.
22.  (`**`) Визначити, чи є задане ціле число простим.
23.  (`**`) Визначити, чи є задане число досконалим (якщо воно дорівнює сумі своїх дільників). Наприклад, 6 - досконале число, бо $6 = 1+2+3$.

## Додаткові обов'язкові умови виконання робот

- текст програми повинен мати коментарі до коду. Точка входу має також бути документована формулюванням завдання, а також по-пунктного його виконанням. Поряд з кожною змінною повино бути вказано її призначення; 
- структура проекту повинна бути згідно вимогам;
- звіт має містити інформацію про хід виконання завдання, а саме:
   - створення проекту та файлу з вихідним кодом;
   - визначити, де знаходиться точка входу; описати її знаходження, призначення, та чому вона повинна бути одна;
   - запуск програми; 
   - зупинка посередині виконання програми за допомогою breakpoints. Навести приклад зміни стану програми "на льоту";
- звіт не повинен мати зображення.

## Контрольні питання. 
1.  Як записується і як працює оператор *for*? 
2.  У чому відмінність оператора *while* від оператора *do ... while*? 
3.  Як програмуються циклічні алгоритми з явно заданою кількістю повторень циклу? 
4.  Як програмуються циклічні алгоритми із заздалегідь невідомим числом повторень циклу? 
5.  Напишіть оператор циклу, який не виконується жодного разу. 
6.  Напишіть оператор циклу, який виконується необмежену кількість раз. 
7.  Замініть фрагмент програми з оператором *for* рівнозначним фрагментом програми з оператором *while*. 
8.  Замініть фрагмент програми з оператором *for* рівнозначним фрагментом програми з оператором *do  while*. 
9.  Як можна перервати виконання оператора циклу?
10. Яке призначення операторів *break* і *continue*?

